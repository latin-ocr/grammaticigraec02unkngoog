PRAEFATIO. CLXXXVII

suam orationem substituens plerumque sermoni auctorum, quos se-
cutus est, quamquam interdum etiam ex verbis (e. g. ὁρᾶται p. 348,
20) cognoscitur Herodianus Satis quidem notum est saepissime
Herodianum cum Apollonio concinere et inde, quod saepius, ubi in
uno fonte Herodianus alicuius sententiae, in altero Apollonius eius-
dem auctor dicitur —- e. g. quod Eustath. 149, l de δέδοικα pro
δέδοιδα Herodianum, idem Choerob. 589 Apollonium dicere iubet3
quod de Εὐξαντίε in E. M. 494, 34 Herodianus in libro περὶ παθῶν,
idem in Bekk. Anecd. 850, 28, An. Ox. IV 327 Apollonius do-
cuisse traditur -- coniectari licet multo frequentius quam nobis
proditum est summis grammaticis idem placuisse. Nihilominus
cogitandum est de multis rebus, ubi consensus patris tiliique diserte
non traditus est, eos discrepuisse. In universum terendum est in
causis grammaticarum quarundam rerum explorandis Apollonium
subtiliorem, Herodianum doctiorem esse, illum ex intima rei natura,
hunc ex extrema specie argumenta petere, illum philosophorum
ratione agere, hunc historicorum via procedere. Quare si e. g.
diiudicandum est‚· utra ex duabus sententiis , quae ap. Choeroboscum
de congruentia nominativi cum accusativo et genetivi cum dativo
in numero duali proponuntur, Herodiani, utra Apollonii sit, prio-
rem ex significatu dualis petitam huic, posteriorem in usu dualis
post pluralem nati positam illi assignem, praesertim quum Philo·
xenus, cuius saepius opinionem amplectitur, eam iam ante pronun·
ciaverit. Deinde ex ipso Choerobosco cognoscimus eum in ea parte,
quae ’est de nominibus, maxime Herodiano usum esse. In Onoma-
tico enim saepissime Herodianum nominatim laudat, raro Apollonium,
atque etiam ubi non nominat Herodianum, eius Onomaticum eum
exscripsisse inde apparet, quod alii excerptores diserte eam sen-
tentiam, quam Choeroboscus profert, Herodianeam esse affirmant
e. g. quod Choerob. de genetivo Xaptissbtoc propter euphoniam pro
Χαρύβδιδο( usurpato auctore tacito habet, id Eustath. 1716, 18 Hero-
dianum docuisse tradit. Huc accedit, quod Herodiani fragmentum de
nominibus in An. Ox. IV 333 mire‘ cum Choerobosco consentit,
quod scriptores ad formas testandas citati plurimi more Herodianeo
laudantur iidemque, qui etiam a Stephano , denique quod multa ita
cum Catholica, qualis ab Arcadio et Theognosto servata est, con-
gruunt, ut Catholica ex Choerobosci Onomatico emendari possit et
contra. φ

Interdum ubi Theodosii canonem Choeroboscus se accuratius
definire profitetur, non ad eiua, sed ad Herodiani praeceptum de-
scendere videtur et Theodosii canone explanando nihil aliud efficere
nisi ut Herodianeam regulam, quam ille omissis exceptionibus et
auctoribus contraxerat, in suam formam ,restitueret e. g. Choer.


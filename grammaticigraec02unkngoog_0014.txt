VIII PRAEFATIO.

cuivis perspicuum est. Ex 1 et 3 comperimus Herodianum Alexan-
driae Apollonio Dyscolo summo grammatico natum et ab ipso
patre informatum esse -et institutione absoluta Romam navigasse.
Ex Ammiano Marcellino nihil colligi potest nisi in Brucheo, ubi
ctiam AristarchuS, alii literis instructi essent, eruditum esse Hero-
dianum. Quae causae eum moverint ad patriam deserendam, nesci-

mus3 nam quae de paupertate patris in 1 et 2 referuntur , merae
· sunt fabulae neque minus commenticium est, quod in 1 propter
patris severitatem Alexandria decessisse traditur (novercam non
moramur). Nam ex ea ratione, qua Herodianus filius et Apollonius
pater confabulantes in Bekk. Anecd. p. 800 introducuntur (ὁ δὲ
Ἀπολλώνιος πρὸς αὐτὸν [sc. Herodianum] ὦ τέκνον, τίνι λόγῳ) per-
spicitur patrem non austere, sed comiter et benevolenter erga filium
se gessisse aeque atque filius, ubi contra patrem in scriptis suis
disputandi necessitas fuit, semper honorifica oratione utitur. Nam
si e. g. apud Choeroboscum Dict. 641 Herodianus patrem sic allo-
quitur κακῶς λέγεις, haec durior dictio Choerobosco tribuenda est
pariter atque Io. Alexandrinus Herodianum, ubi contra Aristarchum
dicit, voce κακῶς utentem facit, pro quo sine dubio Herodianus οὐκ
εὐλόγως sive tale quid pronunciaverat. Dialogi autem formam,
quamquam Byzantiis grammaticis perplacere notum est, tamen non
ubique ab his invectam esse opinor, sed ab ipsis auctoribus Apol-
lonio et Herodiano usurpatam esse non per totos quidem libros,
sed singulis locis, ubi aut vehementiore disputandi ardore abrepti
sermonem tanquam ad praesentem adversarium habebant aut prae-
cepti acrius inculcandi causa quasi praesentem auditorem alloque-
bantur, quae dicendi ratio ne a nostris quidem moribus abhorret.
Exempla quaedam infra, ubi de Herodiani oratione dicemus, pro-
ponam. Fieri potuit, ut Herodianus et urbis Romae splendore et
imperatoris Marci Antonini philosophi amore literarum allectus ad—
modum iuvenis domicilium commutaret. Errat enim Lascaris tra-
dens sub Antonino Pio eum Romam venisse. Sede Romae collocata
per longum temporis spatium ibi vixit atque cognitionem Graecae
linguae et docendo et scribendo auxit. Imperatori autem ita se
eruditione et, ut sumi potest, facilitate morum insinuavit, ut in
amicitiam eius reciperetur. Impellente et adhortante imperatore
Prosodias et speciales sc. περὶ Ἀττικῆς προςῳδίας et περὶ Ὁμηρικῆς
προςῳδίας - nam haec de singulis partibus prosodiae vel de prosodia
singularum dialectorum et singulorum scriptorum opera significari
nomine μερική προςῳδία, quod frustra ex Ὁμηρικὴ προςῳδία eor·
ruptum esse volunt, iure contendit Lehrsius ad Herod. p. 420 —
et Catholicam edidit, quam imperatori inscribens grati animi docu-
mentum praebuit. Ex 6 videmus Herodianum aliquando Puteolis,


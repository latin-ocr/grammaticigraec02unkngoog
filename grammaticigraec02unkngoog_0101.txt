PRAEFATIO. LXXXV

libro περὶ παθῶν profertur. Sed haec congruentia Choerobosci cum
scripto περὶ παθῶν inde explicanda est, quod Choeroboscus eundem
librum exscripsit, quin diserte fassus sit. Exempli gratia Choerob.
Dict. 72, 29 eandem vocis ἀγαθός originationem proponit, quam
Etymol. Orionis disertis verbis Herodiano assignat. Quare non

-dubitavi multa de affectionibus praecepta per Choerobosci Canones

et orthographiam sparsa, si quidem Herodianeam originem produnt,
inter fragmenta libri περὶ παθῶν recipere atque Lobeckius ipse in
El. II 52 pronunciat Choeroboscum quae de crasi duorum εὲ sub-
iectis veterum scriptorum testimoniis iterum iterumque sermocine-
tur, ea sine dubio omnia ex Herodiani diatribe ’περὶ παθῶν ex-
cerpsisse. Neque ambigi potest, quin etiam alia plurima ad alias
etiam affectiones spectantia ex eodem fonte hauserit, licet maxime
cavendum sit, ne quid ab Herodiano alienum in fragmentis pona-
mus, nam Choeroboscus etiam haud raro quaedam de suo aut ex
aliis auctoribus vel posterioribus petita proponit, quod tamen etiam
Etymologicorum excerptores faciunt vel tum, ubi Herodiani verba
se proferre profitentur. Neque tamen Choeroboscus solus multa
Herodianeae pathologiae fragmenta continet, sed etiam {reliqui Hero-
diani compilatores. Omnes autem reliquias, in quibus Herodiani
nomen non diserte additum est, hoc signo ἀ distinxi. Ad explen-
dum librum περὶ παθῶν sub textu posui omnia quae in reliquis
Herodiani scriptis ad passiones pertinentia occurrunt adnotamenta
cum numero fragmenti ,⁶ cum quo maxime cohaerent, his cancellis [ ]
circumscripto, dubia etiam sub textum relegavi his parentheseos ( )
signis circumdata, quaedam porro, de quibus ambigi potest, in ad-
notationibus commemoravi.

Quo ordine in explicandis vocabulis Herodianus usus sit, non
traditum est, sed Lehrsius recte suspicatur ea non ex certa aliqua
lege disposita, sed fortuito scriptoris impetu prolata fuisse. Equi-
dem vero, ut quae Herodiani de affectionibus doctrina fuerit, in
clariore luce ponatur, secundum varia passionum genera fragmenta
ordinavi. ὁ

Herodianus nullo loco distincte explanavit, quid πάθος esse
voluerit. Sed ex reliquiis elucet eum omnem a nativa vocabuli
forma declinationem intellectu non admodum mutato hoc nomine in-
signivisse. Distinguendae autem sunt formae obliquae a primis po-
sitionibus3 illae, si a norma discedebant, pro affectis habitae sunt
velut πατρός, quod quamquam commune est, tamen cum πατέρος
ex regula ficto comparatum passionem subiisse putabatur. In primis
autem positionibus saepe solita forma etiam primigenia Herodiano
fuit velut in E. M. 582, 43 a ξένος et ξεῖνος et ξέννοε repetivit.
Neque tamen semper pro nativa forma consuetam habuit3 sed sae-


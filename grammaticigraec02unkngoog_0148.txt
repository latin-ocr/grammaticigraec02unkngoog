CXXXII PRAEFATIO.

curavit, proponit Herodiani definitionem prosodiae eamque explicat
neque quidquam indicii est, unde concludas eum Catholicam eodem
modo excerpsisse, quo factum est in epitome, quae dicitur Arcadii.
Nam ex his verbis ap. Osann. p. 305 (Bekk. Anecd. 1141 ex cod.
Paris, 2542): ἀλλ’ ἡμεῖς δεον ἐξ Ἡρωδιανοῦ τοῦ πολυμαθοῦς ἐκλεξά-
μενοι, εἰ καὶ δοκεῖ τῶν ἐρωτημάτων προτίθεεθαι, διατρανώεωμέν τε
καὶ εαφηνίεωμεν καὶ οὕτω( ἀπὸ τῶν προεωδιῶν ἀρχὴν ποιηεάμενοι καὶ
περὶ τῶν ἄλλων ἐροῦμεν et ex ipsa explicatione, quae ad verbum
fere congruit cum Porphyrio in Villois. Anecd. p. 103—114, intelle-
gitur eum non singulares pronunciationis regulas tradere, sed sum-
matim de prosodia eiusque generibus agere in animo habere (cf.
Goettling. Theodos. p. XV). Neque tamen promisso stetit, quo se
Herodiani sententiam proferre profitetur, nam prosodiis adnumerat
τὰ πάθη apostrophum, hyphen, hypodiastolen, quae Herodianus ne-
que πάθη vocavit neque inter prosodias retulit. Caeterum GoettlingiO,
qui inde quod Theodosius se Herodiani doctrinam tradere dicit,
Porphyrius autem, qui Herodiani nunquam nominatim meminit,
idem quod Theodosius habet , concludit Porphyrium Herodiani doetri-
nam continere, non adstipulandum arbitror. Herodiano debetur tan-
tum definitio prosodiae atque ea etiam, quae ad ipsam definitionem
explicandam addita sunt, ex Herodiano maximam partem sumpta
esse videntur3 reliqua omnia inde a p. 105, 9 ap. Porphyrium ex
aliis fontibus derivata esse et res , quae traduntur, et sermo pro-
dunt. Nam e. g. illa longa de diversis partitionis generibus expo·
sitio, quae propter varia prosodiae genera instituitur, clarissime
grammaticum philosophandi nimis studiosum ostendit, a qua diver-
sarum artium commixtione nemo magis alienus est quam Herodianus,
qui quamvis philosophus philosophiae ostentationem aspernatus est.
Magis quam Theodosius Byzantius, qui etiam Theodorus scribitur
(cf. Goettling. p. XVI), Theodosius Alexandrinus aptus videri
possit, cui epitome Catholicae assignetur. Nam quae Goettlingius
p. 198 seqq. ex cod. Paris. 2554 fol. 82 r. περὶ τόνου Theodosii
Alexandrini edidit, ab omni parte Herodianea sunt pariter atque
ea, quae περὶ τῶν ἐν ταῖς πτώεεει τόνων evulgavit Bekk. Anecd.
1002 seqq. Sed quae in his traduntur, non probant Theodosium
Alexandrinum singula de singulis finibus vocabulorum praecepta ex
Herodiano excerpsisse, sed potius significant eum generalia quae-
dam placita, quae cum eius opere, quo partes orationis canonibus
complexus est, quodammodo cohaerebant, proponere satis habuisse.
Sic quocunque te vertas, ubique difficultates verum auctorem epi·
tomes constituendi se offerunt3 Arcadii nomen codicis Havniensis
auctoritate vacillatur, Theodosii (de quo cf. etiam Preller. quaest.
(le histor. gramm. Byz. p. 13) parum commendatur et incerta et

 


PRAEFATIO. LXVII

tomen Arcadii re vera ex Catholica excerptam esse eo modo , quo
in praefatione dictum est. Quae quum ita sint, Arcadii epitome
pro principe fonte Catholicae et pro fundamentO‚ in quo restitutio
originalis libri locanda sit, habenda est. Primigenia forma Catho-
licae hodie restaurari non potest, nam omnes fontes particulas tan-
tum canonum praebent3 optimum igitur duxi Arcadii, qui et librorum
ordinem et canonum seriem retinuit, rationem sequi et canones de
eadem terminatione separatim proponere et perspicuitatis causa et

' quia hoc modo ea adnotamenta‚ quae ex aliis fontibus ad Arcadii

praecepta accedunt, facilius inseri possunt. Neque tamen in omni-
bus partibus Arcadium substruendum duxi, sed libris XV, XVIII
et XIX alteram epitomen Catholicae, quae >nobis servata est, ab
Ioanne Alexandrino confectam fundamentum esse satius duxi.

De codicibus Arcadii, qui dicitur, describo, quae Schmidtiu's
in editionis suae (Ienae 1860 ap. F. Mauckium) praefatione praebet:

A. Codex Havnicnsis regius 1965, liber praestantissimus.= Varie·
tatem lectionis a D. O. Blochio enotatam vulgavit G. Dindorfius in
Grammat. Graec. I p. XXIII p. 48—70 (Lips. 1823).

Β. Parisiensis, qui inter regios numeratur 2603. Scripturae
discrepantiam enotavit Gregorius Georgiades Zalykius Thessaloni-
censis, ’

C. Parisiensis ‘2102 liber vilissimus Ex eo Arcadium anno
1816 primus transscripsit GeorgiadeS, cuius apographum ab E. H.
Barkero ad Gr. H. Schaeferum anno 1821 Lipsiam transmissum
accurate expressum est in editione principe (apud Gerardum Flei-
seherum 1823. 8).

Havniensi simillimus liber sub Theodosii nomine a manu Con-
stantini Lascaris descriptus est in Matritensi bibliotheca: vid. Catal.
Iriarte p. 141 et G. Uhligium in MuS. Rhen. XXII p. 297.

Praeter hos totius epitomes codices habemus epitomen libri XVI
ex Arcadio, quem Theodosium dicit, a Constantino Lascari excer-
ptam, quae invenitur in duobus codicibuS‚ Matritensi uno (Iriarte
p. 189 seqq.) altero Hamburgensi‚ e quo ope Classeni edita est a
me in Philol. XXIII p. 164 seqq. De hac epitome quae mihi scri-
psit literis 20 Septembr. 1865 datis Lehrsius, hic ideo typis ex-
primenda curo, ut iam diu, antequam Eduardus Hillerus in quae-
stionibus Herodianeis fusius meum errorem redarguit ‚ a prae-
ceptore meo me humaniter edoctum esse clareat *): „Quid‘? estne
credibile Lascarim plenam Catholicam ante oculos habuisse et eam
tum demum evanuisse? et ex tam magno tamque amplo et diti

 

³⁸) Literas vernacule scriptas in Latinum sermonem transtuli, colore dicendi,
ut sentio, non prorsus servato,

e*


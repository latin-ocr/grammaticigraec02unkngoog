 

PRAEFATIO. CXXXVII

irrepsisse. Originali libro perdito difficile est dictu, utrum ab epi·
tomatore demum Herodiani testimonia recisa sint - ut sane ab
epitomatore s. Θέεπεια Herodiani nomen et librum omissa esse de-
monstrat Eustath. p. 265: ubi Ἡρωδιανὸς δὲ ἐν τῇ καθόλου —- an
iam Stephanus partem certe eorum, ut doctrina aliena tamquam
sua 50 iactaret, omiserit. Etiam in epitome saepius Herodianus
nominatim citatur, saepius technici titulo indicatur. Sed quum fere
totum 'Stephani opus ex Herodiano exscriptum sit, offendit nos,
quod non diserte alicubi declaratur, quid necessitudinis Stephanus
cum Herodiano habeat. Arcadius 'in praefatione fatetur se Hero-
dianum in compendium redegisse, Theognostus item se suam doctri-
nam Herodiano debere non negat. Diverse ab his se gerit Choero-
boscus, qui plurimis quidem locis Herodianum laudat, sed celat se
eum fere totum expilasse. Quomodo egerit Stephanus certo sciri
non potest, quum, si quid ipse de ea, quae sibi eum Herodiano
intercederet, ratione dixerit, id ab ’ epitomatore Hermolao praeter-
missum esse queat3 sed indicia quaedam, quorum statim mentionem
faciam, me movent ad credendum eum de industria Herodiani no·
men dissimulasse, ut doctrinae speciem ostentaret.

Stephanum Byzantium in Ethnicis scribendis id consilium ha-
buisse, ut per occasionem rerum geographicarum tractandarum artem
grammaticam doceret, inter viros doctos constat neque minus cer-
tum est eum in grammatice Herodiani vestigia pressisse (Ritschl
de Or. et Orion. p. 51 et Bernhardy historia Graec. liter. I p. 563).
Quae quum ita sint, fieri non potuit, quin Herodiani vestigia in
Stephano Byzantio accurate perquirerem. Quo facto ad eam sen-
tentiam adductus sum, ut non solum grammaticas observationeS,
sed etiam nomina geographica cum originationibus et testimoniis
scriptorum ex Herodiano deprompta esse mihi persuasum sit, sci-
licet exceptis iis grammaticis praeceptis, quae ipse Stephanus ad
alios auctores refert, iis nominibus geographieiS, quae posterioris
demum aevi sunt, eorumque scriptorum, qui post Herodianum vixe-
runt, testimoniis, denique exceptis omnibus, quae cum re gramma—
tica nullo vinculo cohaerent et omnino argumento ab Herodianea
doctrina alieno se ut insiticia produnt. Nam id in universum tenen-
dum est et res, quae nihil cum nomine aliquo societatis habent,
sed loci quasdam proprietates definiunt, [ab Stephano additas esse
et scriptores, ubi non propter speciem externam vocabulorum,
propter scripturam, declinationem, derivationem citantur, sed pro-
pter rem vel historicam vel geographicam ipsam, ex aliis fontibus
citatos esse, quae additamenta ad Herodianea praecepta 00 iam
plerumque indicantur, quod iis cohaerentia expositionis interrumpitur.

Exemplis quibusdam Stephani scribendi rationem explicabO.


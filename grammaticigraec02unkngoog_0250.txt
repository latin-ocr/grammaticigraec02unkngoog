4 ΠΙΝΑΞ ΤΟΥ ΟΛΟΥ ΒΙΒΛΙΟΥ ΤΟΥ ΠΕΡΙ ΤΟΝΩΝ.

Ἐπὶ δὲ τοῖς εἴκοςι ἐν ἄλλῳ βιβλίῳ τὸ ἀναγνωςτικόν εἶδος κατὰ
ςύνταξιν τῶν λέξεων παραδέδοται, ἀκολούθως μετὰ, τὴν δήλωςιν τῆς
καθ’ ἑκάςτην προςῳδίας γινομένη( διδαςκαλίας περὶ διαςτολῆς καὶ ςυνα-
λοιφῶν καῖ’ τῶν ἄλλων τῶν παρακολουθούντων τῇ ἀναγνώςει, οἷον

5 ὅτε τὸ Ζεύς ὀξυνόμενον οὐκ ἔχει τὴν ὀξεῖαν ρωννυμένην ἐν τῷ «Ζεὺς
δ’ ἐπεὶ οὖν Τρῶας» (ΙΙ. 13, 1), ἀλλ’ ἐγκλινομένην διὰ τὴν ἐπιφορὰν
τοῦ δέ ςυνδέςμου. ἐν γοῦν τῷ «Ζεύς τε καταχθόνιος» (n. 9, 450) ῥών-
νυται διὰ τὴν ἐπιφορὰν τοῦ τέ. ἡ δὲ οἱ ἀντωνυμία ἐν τῷ «οἷ αὐτῷ
θάνατον» ούκ ἐφύλαξε τὴν περιςπωμένην ἐν τῷ «καί οἱ ἐπευχόμενος»

10 (ΙΙ. 16, 829) τῆς ςυντάξεως τοῦτ’ ἁπαιτούςης τοῦ ςημαινομένου. οὕτως
ἔχει καὶ τὸ «μάχῃ ἔνι κυδιανείρῃ» (Ζ 124).

 

l. 3 γινομένης διδαςκαλίας scripsi cum Schm. pro γινομένην διδαςκαλίαν.

